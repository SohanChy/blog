<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Bangla-soleman-series on Sohan&#39;s Blog</title>
    <link>/bangla-soleman-series/</link>
    <description>Recent content in Bangla-soleman-series on Sohan&#39;s Blog</description>
    <generator>Hugo -- gohugo.io</generator>
    <language>en-us</language>
    <copyright>&amp;copy; 2016 Sohan Chowdhury, all rights reserved.</copyright>
    <lastBuildDate>Fri, 14 Sep 2018 00:00:00 +0000</lastBuildDate>
    <atom:link href="/bangla-soleman-series/index.xml" rel="self" type="application/rss+xml" />
    
    <item>
      <title>সোলেমানের দিনগুলি ১ - রবিবার</title>
      <link>/bangla-soleman-series/soleman-1/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-1/</guid>
      <description>&lt;p&gt;প্রতি রবিবারের মত এই রবিবারেও নির্দির্ষ্ট সময়ের ৩৬ মিনিট আগে রুম থেকে বের হলো সোলেমান।&lt;/p&gt;

&lt;p&gt;সোলেমান রবিবার একটু আগে বের হয়।
যাতে অফিসের পাশের ব্যাংক থেকে সপ্তাহের জন্য কিছু টাকা তোলার পরেও সে সময়মত অফিসে ঢুকতে পারে।&lt;/p&gt;

&lt;p&gt;এই ব্যাংকভ্রমনটা সোলেমানের বেশ পছন্দের।
প্রতি রবিবার সকালে ব্যাংকের কাউন্টারে হাঁসীমুখী এক ভদ্রমহিলা বসে।
অন্য কাউন্টার খালি থাকার পরেও সোলেমান সেগুলোতে না গিয়ে ওয়েটিং এ বসে কাগজপত্র গোছানোর ভান করলো।
কাউন্টার খালি হবার পর আরেকটু অপেক্ষা করে সোলেমান তার নির্দিষ্ট কাউণ্টারে এগিয়ে গেল।
প্রতি রবিবারের মতই এবারো সে পচিশ শত টাকা মাত্র লিখা একটা চেক এগিয়ে দিলো।
ভদ্রমহিলা চেকটা নিয়ে কম্পিউটারে কিছু একটা টাইপ করে সোলেমানের দিকে তাকিয়ে হাঁসিমুখে বললেন,
&amp;ldquo;আমিনা প্রায় প্রতি রবিবারেই আপনাকে এখানে আসতে দেখি,
আপনি কিন্তু চাইলে একসাথেই বেশী করে টাকা তুলে নিতে পারেন।
তাহলে আপনাকে আর প্রতি সপ্তাহে এসে কস্ট করে লাইনে দাড়াতে হতোনা।&amp;rdquo;&lt;/p&gt;

&lt;p&gt;সোলেমান হাঁসিমুখ রাখার চেস্টা করে তার টাকাগুলো নিলো।
এরপর আর কোনদিন সে রবিবার ব্যাংকে যায়নি।&lt;/p&gt;

&lt;p&gt;প্রথম রচিত: অক্টোবর ৩০, ২০১৫&lt;/p&gt;
</description>
    </item>
    
    <item>
      <title>সোলেমানের দিনগুলি ২ - নেমপ্লেট</title>
      <link>/bangla-soleman-series/soleman-2/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-2/</guid>
      <description>&lt;p&gt;সোলেমান মৃদু উত্তেজনা নিয়ে একটা ফর্ম ফিলাপ করছিলো।&lt;/p&gt;

&lt;p&gt;অফিস থেকে সবার ডেস্কের জন্য একটা করে নেমপ্লেট দেয়া হবে,
অফিসের বাইরের লোকেরা যাতে অফিসে এসে সহজেই নির্দিষ্ট কাউকে খুজে নিতে পারে।&lt;/p&gt;

&lt;p&gt;সোলেমান বিভিন্ন রঙের অপশন গুলো দেখছিলো&amp;hellip; কোনটায় টিক দেওয়া যায়।
ফরেস্ট গ্রিন, লাইট ট্যান, গোল্ড সিলভার, ডিম গ্রে, স্টিল ব্ল্যাক&amp;hellip; বেশ গালভরা রঙের নাম।
সোলেমান স্টান্ডার্ড রংটাই পছন্দ করলো, গোল্ড সিলভারের নেমপ্লেট তার ডেস্কে বেশ ভালো মানাবে।&lt;/p&gt;

&lt;p&gt;পরের সপ্তাহে সোলেমান অফিসে ঢুকতেই খেয়াল করলো সবার নেমপ্লেট এসে গেছে। অফিসের সময়
শুরু হয়ে গিয়েছিল, সোলেমান ডেস্কে নেমপ্লেট লাগানোটাকে নিজের ব্যাক্তিগত বিষয় মনে করে,
তাই সে সেটা নিতে গিয়ে অফিসের সময় নস্ট করলো না।&lt;/p&gt;

&lt;p&gt;লাঞ্চে সোলেমান আলতো করে টেনে তার নেমপ্লেটেটা প্যাকেট থেকে বের করলো।
বের হলো গাড় সবুজ রঙের একটা নেমপ্লেট, লেখা &amp;ldquo;সুলিমান&amp;rdquo;।&lt;/p&gt;

&lt;p&gt;অন্তত সালমান তো লিখে নি, ভাবতে ভাবতে মৃদু বিরক্ত সোলেমান তার ডেস্কে
নেমপ্লেটটা বসালো। বার্ষিক রিভিউ তে হিউম্যান রিসোর্সকে বেশ কড়া ভাষায় রিভিউ দিতে হবে এবার,
মনে মনে ঠিক করলো সোলেমান।&lt;/p&gt;

&lt;p&gt;দিন শেষে সোলেমান ফাইলপত্র গুছিয়ে নিচ্ছিলো, সোলেমানের ডেস্কটা একদম সামনের দিকে।
সোলেমানের কলিগ মোহনা তার ডেস্কের সামনে দিয়ে যাওয়ার সময় মুচকি হেঁসে বলল,
শুভ সন্ধ্যা &amp;ldquo;সুলি&amp;rdquo;মান।
-শুভ সন্ধ্যা। মৃদু স্বরে বললো সুলিমান।&lt;/p&gt;

&lt;p&gt;বাসায় ফেরার পথে সোলেমান মুচকি মুচকি হাঁসছিলো।
সোলেমানকে সাধারনত হাঁসতে দেখা যায়না।&lt;/p&gt;

&lt;p&gt;প্রথম রচিত: অক্টোবর ৩১, ২০১৫&lt;/p&gt;
</description>
    </item>
    
    <item>
      <title>সোলেমানের দিনগুলি ৩ - স্টপেজ</title>
      <link>/bangla-soleman-series/soleman-3/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-3/</guid>
      <description>&lt;p&gt;সোলেমান বাস এর অপেক্ষায় ছিল, অফিসের বাস আজ এত লেট কেন।&lt;/p&gt;

&lt;p&gt;প্রতিদিন বাস আসে ৮টা ৫মিনিটের আগেই। সোলেমান হাতের ঘড়ি দেখলো, ৮টা ৯মিনিট।&lt;/p&gt;

&lt;p&gt;একটা কার এসে সোলেমানের একটু সামনে থামলো। ভিতরে অল্পবয়স্ক এক যুবক বসা ছিলো,
সে সোলেমানের দিকে হাত নাড়লো। সোলেমানও হাত নেড়ে ভাবছিলো কে এই ছেলে,
সম্ভবত সফিক স্যারের ছেলেটা, বাস দেরি করায় স্যার সোলেমানের জন্য গাড়ি পাঠিয়েছেন হয়তো।&lt;/p&gt;

&lt;p&gt;সোলেমানের পিছন থেকে এক লোক হাত নেড়ে গাড়ির দিকে গেলো।
একটু কথা বলেই দুজন সোলেমানের দিকে কেমন ভাবে যেন তাকালো।&lt;/p&gt;

&lt;p&gt;এরপর থেকে সোলেমান সকালে রিকশা নিয়ে তার নির্দিস্ট স্টপেজের পরের স্টপেজে চলে যায়।
এখন সেখান থেকেই বাসে উঠে সে।&lt;/p&gt;

&lt;p&gt;প্রথম রচিত: নভেম্বর ১, ২০১৫&lt;/p&gt;
</description>
    </item>
    
    <item>
      <title>সোলেমানের দিনগুলি ৪ - শেফালী</title>
      <link>/bangla-soleman-series/soleman-4/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-4/</guid>
      <description>&lt;p&gt;সোলেমান আজ লাঞ্চ করছিলো স্টাফ রুমে।&lt;/p&gt;

&lt;p&gt;এক মেয়ে পানির ফিল্টারের পাশে দাড়ীয়ে ফোনে কথা বলছিলো।
মেয়েটাকে বর্ননা করতে যদি সোলেমানকে শুধু একটা শব্দ দেয়া হতো,
সেটা হতো &amp;ldquo;মায়াবতী&amp;rdquo;।
সোলেমানের খুব ইচ্ছা করছিলো মেয়েটাকে কিছু বলার, কিন্ত সাহস পাচ্ছিলো না সে।&lt;/p&gt;

&lt;p&gt;মেয়েটা এসে সোলেমানের টেবিলে বসলো, &amp;ldquo;আমি শেফালী&amp;rdquo; বলে হাসলো সে।
একটু ইতস্তত করে সোলেমান বললো, &amp;ldquo;আমি সোলেমান&amp;rdquo;।&lt;/p&gt;

&lt;p&gt;সোলেমানের লাঞ্চ করতে সাধারনত দশ মিনিট লাগে, লাঞ্চব্রেকের বাকি সময় সে অফিসের কাজই করে।
আজ সে পুরো লাঞ্চ ব্রেক শেফালীর সাথে কথা বলে গেল। কথায় কথায় কম্পিউটারের কথা উঠলো।
সোলেমান বলে ফেললো যে সে ছোটবেলায় কম্পিউটারে পেইন্ট খুলে আঁকিবুকি করে এরপর সেখানে রং দিতে খুব পছন্দ করতো।
এ কথাটা সোলেমান এর আগে কখনো কাউকে বলেনি। শেফালী চুল ঝাকিয়ে হেঁসে উঠলো।
&amp;ldquo;আমিও প্রায়ই এই কাজটা করতাম&amp;rdquo; অপরাধীর মত গলায় স্বীকার করলো সে।&lt;/p&gt;

&lt;p&gt;পরদিন লাঞ্চ হাওয়ার আসতেই সোলেমান উঠে গেল, সাধারনত সে সবকিছু গুছিয়ে তারপর উঠে।
স্টাফ রুমে গিয়ে সে দেখলো শেফালী সেখানে নেই। একাউন্টিং এর বাবুলকে সোলেমান নিচু গলায়
জিজ্ঞেস করলো, &amp;ldquo;শেফালী মেয়েটা আসেনি আজ?&amp;rdquo;
বাবুল জানালো যে শেফালী আসলে সোলেমানদের অফিসে কাজ করেনা,
সফটওয়্যার ডিপার্টমেন্টের কি প্রয়োজনে স্পেশালিস্ট হিসেবে গতকাল এসেছিলো সে।&lt;/p&gt;

&lt;p&gt;সোলেমানের লাঞ্চ আজ দশমিনিটেরও কমে শেষ হয়ে গেল। সে তার ছোট্ট অফিসটাতে গিয়ে কম্পিউটারে বসলো। পেইন্ট খুলে কিছুক্ষন আঁকাআকিঁর চেস্টা করলো। কিন্তু কেন যেন সেটা আর আগের মত মজার ছিলো না। সোলেমান কিছুক্ষন মনিটরের দিকে তাকিয়ে থেকে এরপর একটা ফাইল নিয়ে কাজে ব্যাস্ত হয়ে পড়লো।
লাঞ্চ হাওয়ারের তখনো প্রায় চল্লিশ মিনিট বাকি।&lt;/p&gt;

&lt;p&gt;প্রথম রচিত: মার্চ ১৪, ২০১৬&lt;/p&gt;
</description>
    </item>
    
    <item>
      <title>সোলেমানের দিনগুলি ৫ - পাগল</title>
      <link>/bangla-soleman-series/soleman-5/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-5/</guid>
      <description>&lt;p&gt;সোলেমানের বাবা মারা যাবার সময় তাকে বলেছিলেন, &amp;ldquo;সালমাকে দেখে রাখিস&amp;rdquo;।&lt;/p&gt;

&lt;p&gt;সোলেমানের বয়স তখন মাত্র সতেরো। মা ছেড়ে চলে যাবার দেড় বছরের মাথায় বাবাকে হারিয়ে সোলেমান
প্রায়ই একা মন খারাপ করে বসে থাকতো। ছোট্ট সালমা পাশে এসে বসে
সোলেমানের হাতটা শক্ত করে চিপে ধরতো, এরপর বলতো, &amp;ldquo;একটু হাঁসো তো দেখি ভাইয়া&amp;rdquo;।
সোলেমান জোর করে মুখে একটা কৃত্তিম হাঁসি ফোটাতো। এরপর সালমা বলতো &amp;ldquo;তুমি সবসময় এমন থাকবা বুঝছো&amp;rdquo;।
মন খারাপ ভাইয়াকে সালমার ভালো লাগে না।&lt;/p&gt;

&lt;p&gt;সোলেমান তার সেই কৃত্তিম হাঁসিটা মুখে নিয়ে হেটে যাচ্ছিলো। হাতে একটা নাম না জানা কমলা রঙের ফুল।
একটা ছোট বাচ্চাকে পাশ কাটিয়ে যেতে সে শুনলো বাচ্চাটা তার মা কে বলছে,
&amp;ldquo;আম্মু ওই লোকটা এমন অদ্ভুত হাঁসি হাঁসি করে হাঁটছে কেন?&amp;rdquo;
&amp;ldquo;মনে হয় পাগল বা কিছু হবে, এইসব পাগল টাগল দের থেকে দূরে থাকবা বুঝছো? এইগুলা ডেনজারাস হয়।&amp;rdquo;
বাচ্চাটা &amp;ldquo;পাগল&amp;rdquo; বলে হা হা হা করে হাসতে শুরু করলো।&lt;/p&gt;

&lt;p&gt;সোলেমান তার হাটার গতি বাড়িয়ে দিলো। অনেকদিন পর সালমার সাথে দেখা করতে যাচ্ছে সে।
কবরটার পাশে ফুলটা রেখে ঘাঁসের উপর বসে পড়লো সোলেমান।
ছোট্ট সালমাকে দেখে রাখতে পারেনি সোলেমান। তার ব্যার্থতার বারো বছর আজ।
একটা দীর্ঘ নিশ্বাস ফেলে কবরের উপর আদর করে হাত বুলিয়ে বিড় বিড় করলো সোলেমান,
এই যে দেখ সালমা, আমি হাঁসিমুখে তোর কাছে এসেছি।&lt;/p&gt;

&lt;p&gt;প্রথম রচিত: এপ্রিল ১৮, ২০১৬&lt;/p&gt;
</description>
    </item>
    
    <item>
      <title>সোলেমানের দিনগুলি ৬ - দীর্ঘশ্বাস</title>
      <link>/bangla-soleman-series/soleman-6/</link>
      <pubDate>Fri, 14 Sep 2018 00:00:00 +0000</pubDate>
      
      <guid>/bangla-soleman-series/soleman-6/</guid>
      <description>&lt;p&gt;মাথায় ভোঁ ভোঁ ধরিয়ে দেয়া পেট্রলের কড়া গন্ধ, ঠিক কোনদিক থেকে আসছে বোঝা যাচ্ছেনা। পাশের সিটের মানুষটা পা দুটো ছড়িয়ে প্রায় দেড়জনের যায়গা দখল করে বসে আছেন, গায়ের সাথে গা লেগে কার ঘাম কোনগুলো বুঝার কোন উপায় নেই।&lt;/p&gt;

&lt;p&gt;তার ফাক করা পা দুটোর নিচে একটা হলদে বস্তা রাখা, সেটা থেকে হালকা ঘোলা ধরনের একটা তরল বের হয়ে বাসের পিছের সারিতে গা ঘেষে বসা পাঁচজনের প্রায় সবার পায়েই গিয়ে লেগেছে। সোলেমান সাহেব বেল্টের জুতা পড়ে আছেন, সেন্ডেল পরে যারা বসা তাদের পা চটচটে হয়ে গেছে। একজন বস্তাওয়ালার দিকে তাকিয়ে কিছু বলতে গিয়েও আবার না বলে মুখের ভিতর রেখে চ-বর্গীয় কোন একটা গালি দিলেন। বস্তার ভিতর থেকে মাছের গন্ধ আসছিলো। মাছের গন্ধ কি সেখান থেকেই আসছিলো, নাকি গত আধা ঘন্টা জ্যামে পড়ে থাকা বাসের ঠিক পাশের সিটি কর্পোরেশন ডাস্টবিন থেকে আসছিলো তা বোঝার কোন উপায় নেই।&lt;/p&gt;

&lt;p&gt;পেট্রল, মাছ আর ডাস্টবিনের গন্ধ মিশে বাতাসে যে গন্ধটা তৈরি হয়েছিলো, তা বায়োলজিকাল ওয়েপন বলে চালিয়ে দেয়া কোন ব্যাপার না। ভাগ্যিস দেশে তেল টেলের ক্ষনি টনি অত নেই, ভাবলেন সোলেমান সাহেব।
একটু সামনেই একটা এম্বুলেন্স আটকা পড়ে ছিলো, সেটার চাপা সাইরেনের আওয়াজটা যেন যথেস্ট ছিলোনা, পিছনের একটা পুরনো মডেলের টয়োটা গাড়ি জ্যাম দেখা শর্তেও হর্ন বাজানো শুরু করলো।&lt;/p&gt;

&lt;p&gt;বাসের আগা থেকে গোড়া জোড়ায় জোড়ায় মানুষ দাড়ানো, দুদিকে মুখ করা।
নামতে প্রচুর ধাক্কা ধাক্কি করতে হবে, মানুষের পায়ে পা পড়বে, নেমেই মুখে পড়বে সিটি কর্পোরেশনের ডাস্টবিন, যেটার ভিতরের চাইতে বাইরেই ময়লা বেশী।
তাই সোলেমান সাহেব নেমে যাওয়ার প্রচন্ড ইচ্ছেটাকে দমন করে বসে থাকলেন। তিনি সাধারনত জ্যামে বেশীক্ষন বসে থাকেন না, নেমে হেটে পার হয়ে যান। যদিও প্রায় সময়ই তিনি নামার পরপরই জ্যাম ছুটে যায়।&lt;/p&gt;

&lt;p&gt;সোলেমান সাহেবের পাশের লোকটা বেশ জোরে একটা হাঁচি দিলেন, বস্তাওয়ালা ব্যাক্তি নন, চ-বর্গীয় গালি ওয়ালা ব্যাক্তি। মুখে হাত না দেয়ায় হাচির বেশ কিছু তরল সোলেমান সাহেবের প্যান্টের হাটুতে গিয়ে পড়লো, চটচটে মশার লার্ভার মত। লোকটা চারপাশে এমনভাবে তাকালো যেন কিছু হয়নি, এরপর বেশ আওয়াজ করে বললো আলহামদুলিল্লাহ।&lt;/p&gt;

&lt;p&gt;প্রায় পয়তাল্লিশ মিনিট এই অবস্থায় দাড়িয়ে থাকার পর সামনের জ্যাম ছেড়ে দিলো।
অল্প কিছুদূর এগিয়েই বাস আবার থেমে গেল।
স্টপেজে হেলপার ছাড়া কেউ নামলো না। সে কিভাবে যেন ফাঁক গলে নেমে গেল।
হেল্পার নেমে পরবর্তী স্টপেজের নাম বলে বলে যাত্রী ডাকতে লাগলো, সোলেমান সাহেব বাসের ঠিক কোন দিকে নতুন যাত্রী তোলার যায়গা আছে তা খোজার চেস্টা করলেন কিন্তু পেলেন না, কিন্তু তিন চারজন যাত্রী ঠিকই কিভাবে যেন উঠে গেল।
তিনি হাত উচু করে ঘড়িতে সময় দেখলেন,
অফিস থেকে তিনি বের হয়েছিলেন সাড়ে ছয়টার দিকে, ঘড়িতে বাজছে আটটা বায়ান্ন।
তার বাসায় পৌছুতে আরো আধাঘন্টা প্রায় লাগবে, মানে রাত সাড়ে নয়টা।
কাল আবার অফিস আছে নয়টায়,
তার বাসা থেকে বের হওয়া লাগবে অন্তত সাতটায়।&lt;/p&gt;

&lt;p&gt;সোলেমান সাহেবের যায়গায় অন্য কেউ হলে হয়ত এই মূহর্তে খুব করুন একটা দীর্ঘ:শ্বাস ফেলতো। সোলেমান সাহেব কোন দীর্ঘশ্বাস ফেললেন না, তিনি ভাবছিলেন বস্তার আকার আকৃতি এবং গন্ধ থেকে তিনি ভিতরে কি মাছ আছে তা অনুমান করতে পারবেন কিনা। অনুমান সঠিক হলেই তার মন ভাল হয়ে যাবে। সোলেমান সাহেব খুব অল্পতেই সন্তুষ্ট হওয়া একজন মানুষ।&lt;/p&gt;

&lt;p&gt;প্রথম রচিত: সেপ্টেম্বর ১৯, ২০১৬&lt;/p&gt;
</description>
    </item>
    
  </channel>
</rss>