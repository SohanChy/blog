+++
date = "2018-09-14"
description = "প্রতি রবিবারের মত এই রবিবারেও নির্দির্ষ্ট সময়ের ৩৬ মিনিট আগে রুম থেকে বের হলো সোলেমান। সোলেমান রবিবার একটু আগে বের হয়।"
title = "সোলেমানের দিনগুলি ১ - রবিবার"
lastmod = "2018-09-14"
tags = ["short-story"]
+++
 
প্রতি রবিবারের মত এই রবিবারেও নির্দির্ষ্ট সময়ের ৩৬ মিনিট আগে রুম থেকে বের হলো সোলেমান।

সোলেমান রবিবার একটু আগে বের হয়।
যাতে অফিসের পাশের ব্যাংক থেকে সপ্তাহের জন্য কিছু টাকা তোলার পরেও সে সময়মত অফিসে ঢুকতে পারে।

এই ব্যাংকভ্রমনটা সোলেমানের বেশ পছন্দের।
প্রতি রবিবার সকালে ব্যাংকের কাউন্টারে হাঁসীমুখী এক ভদ্রমহিলা বসে।
অন্য কাউন্টার খালি থাকার পরেও সোলেমান সেগুলোতে না গিয়ে ওয়েটিং এ বসে কাগজপত্র গোছানোর ভান করলো।
কাউন্টার খালি হবার পর আরেকটু অপেক্ষা করে সোলেমান তার নির্দিষ্ট কাউণ্টারে এগিয়ে গেল।
প্রতি রবিবারের মতই এবারো সে পচিশ শত টাকা মাত্র লিখা একটা চেক এগিয়ে দিলো।
ভদ্রমহিলা চেকটা নিয়ে কম্পিউটারে কিছু একটা টাইপ করে সোলেমানের দিকে তাকিয়ে হাঁসিমুখে বললেন,
"আমিনা প্রায় প্রতি রবিবারেই আপনাকে এখানে আসতে দেখি,
আপনি কিন্তু চাইলে একসাথেই বেশী করে টাকা তুলে নিতে পারেন।
তাহলে আপনাকে আর প্রতি সপ্তাহে এসে কস্ট করে লাইনে দাড়াতে হতোনা।"

সোলেমান হাঁসিমুখ রাখার চেস্টা করে তার টাকাগুলো নিলো।
এরপর আর কোনদিন সে রবিবার ব্যাংকে যায়নি।

প্রথম রচিত: অক্টোবর ৩০, ২০১৫
